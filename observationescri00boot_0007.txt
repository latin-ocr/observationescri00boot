PRAEFATIO.

Anno MDCOCLXXVHI vocatus, ut aliquam otii partem consumerem in litteris
latinis in recenti Universitate studiorum, quae Amstelodamum nunc ornat, expli-
candis, novi muneris initium duxi ab interpretatione epistolarum M. Tullii ad
Q. fratrem, et cum ingenuis adolescentibus, qui me audiebant, quaerere coepi
de varietate scripturae, quae in editionibus Orellianis, Baiteriana (Lips. 1866)
eaque, quam curavit Alb. S. Wesenberg (ibid. 1872), invenitur. Ostendi saepius
verba scriptoris in hac illave editione sic correcta esse, ut de sanitate dubitari
non debeat, maximeque Wesmibergium, 111 sermonis Tulliani studio subtiliter ver-
satum, in epistolis corrigendis fuisse felicem. Invenimus tamen, quae superiorum
criticorum aciem effugisse aut nondum sanata viderentur. De quibus locis quid
mihi decernendum videatur, in secundo capite harum Observationum explicabo.

Nam, ut servem ordinem epistolarum vulgo receptum, in primo capite dabo
potiora ex iis, quae in Epistolis ad Familiares adnotavi, dum eas accurate relego.

Alia est origo animadversionum, quae tertio capite continentur. Nam ex quo
tempore epistolas ad Atticum recensui commentarioque instruxi, quod factumest
anno MDCCOLXV et sequenti, nunquam eas in longius tempus de manibus
posui, sed saepissime in marginibus mei exempli adnotavi, qnae vel ab aliis recte
observata inveniebam, vel quae ipse corrigenda aliterve explicanda existimabam.
Ita sensim tanta adnotationum copia nata est ut, quando prior editio exhausta
erit, alteram aliquanto meliorem adornare me posse, si per aetatem licebit, spe-
rem. Nune pauca inde deprompsi, quae partim defensionem scripturae a me
receptae vel emendatae continent, partim in vitiis tollendis verbisque explicandis

versantur.
8

LETTERK. visen. nnn RONINKL. AKA'DEMIE. DEEL ΧΙῘΙ.

