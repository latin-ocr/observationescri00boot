12 OBSERVATIONES CRITICAE AD M. TULLII CICERONIS EPISTOLAS.

quoniam iis quae alicui cum aliis sunt communia recte opponuntur, quae eius sunt
praecipua. Cf. Att. XI. 14, 1. Fam. IV. 15, 2. Post virtutem, quae erat Caecinae
cum aliis communis, non posse iterum nominari virtutem inter ea, quae ei erant
praecipua, plures intellexerunt. Schutzius scripsit eloquentiam, quod summa elo-
quentia in Caecina laudatur iu ep. 9, 1. Atque quum eloquentia esset illud
ipsum bonum Caecinae, quo delectabatur Caesar et quo se violatum putabat, ut
Cicero deinde scribit, coniecturam Wesenbergius et ego recepimus. Sed ego prae-
terea pro eui scripsi quibus, quia Caesar eximio ingenio Caecinae non minus
tribuisse putandus est, quam eius eloquentiae. Si soli eloquentiae multum tri-
buisset, non erat cur Cicero eximium ingenium simul laudaret.

VI. 10, 5. Folium versum palimpsesti Taurinensis, quod P. Krugerus accu-
rate descripsit in Hermae vol. V. p. 148 sq., nonnulla hic aliter scripta¹ osten-
dit, quam e cod. Med. eduntur. Ex illo notavi sed et in. studio — et in rebus,
tum cotidie maqis mihi delabi, deinde ut simul cum rep„ postremo reriviscat-
et aliquando recreetur, quae singula eiusmodi sunt ut veram Tullii manum
servasse videantur.

VII. l, 1. Neque tamen dubito, quin tu in illo cubiculo tuo, ea: quo tibi Sta-
bianum perforasti et patefecisti Misenum, per eos dies matutina tempora lectiun-
culis consumpseris. Quae de h. l. ante decem annos in Academia regia discipli-
narum disputavi, quaeque edita sunt in Actis eius litterariis Vol. Ι ser. sec.
p. 179-184, non plane nunc probo. Recte monui ex quo non posse intelligi
de tempore, quum Cicero semper plene scripserit ex quo tempore, itaque esc quo
debere referri ad ea quae praecedunt3 recte etiam defendi patefecisti sinum, quod
idem deinde commendavit Ad. Kiesslingius in Musei philol. Rhenani vol. XXXII
nox: ser. p. 636. Quum enim in codice Mediceo scriptum sit patefecisti senum
misenum, idemque in apographo veteri inveniatur eraso senum, quod codex Turo-
nensis et duo Bruxellenses solum habent, prima specie dubium videri potest
sinum an Misenum verum sit. Nam quominus utrumque retineamus, id vetat,
quod sinus Misenus nullus unquam fuit. Verum illa dubitatio tollitur cogitan-
tibus e villa Marii Pompeiana, de qua hic agitur, ut e ξ 3 et ex ep. 3, 1 et4
huius libri apparet, non potuisse conspici Misenum, quia acies oculorum tam
longe intendi nequit. Conf. quae in simili re Cicero inducit Lucullum disputan-
tem in Acad. ΙΙ. 80. Haec olim recte vidi, sed in eo erravi quod verba Stabia-
num perforasti et patefecisti sinum sic interpretatus sum, quasi indicarent Marium
perforato pariete sibi prospectum aperuisse in sinum Stabianum o: in eam partem
sinus Neapolitani, quae Stabias alluit. Nam neque perforasti potest carere obiecto,
ct adi. Stabianum verbis perforasti et patefecisti seiunctum a suo subst. sinum
in carmine ferendum esset, in epistola vero talis collocatio verborum probari

